<!DOCTYPE html>
<html lang="hu">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Neve:</title>
    <link href="https://cdn.jsdelivr.net/npm/bootstrap@5.0.0-beta3/dist/css/bootstrap.min.css" rel="stylesheet"
        integrity="sha384-eOJMYsd53ii+scO/bJGFsiCZc+5NDVN2yr8+0RDqr0Ql0h+rP48ckxlpbzKgwra6" crossorigin="anonymous">
</head>

<body>
    <div class="row">
        <div class="col-xs-12 col-sm-6 col-md-3 col-lg-2 col-xl-1 order-last mr-3" style="border: 1px dotted;">
            A PlayStation 4 (プレイステーション4; Hepburn: Pureisutēshon Fō?; vagy a hivatalos rövidítés szerint PS4) a Sony
            Computer Entertainment videójáték-konzolja. A gépet 2013. február 20-án egy sajtótájékoztatón mutatták be a
            PlayStation 3 utódjaként. A PS4 2013. november 15-én Észak-Amerikában 2013. november 15-én, Európában és
            Ausztráliában 2013. november 29-én jelent meg. Riválisai a Nintendo Wii U és a Microsoft Xbox One a
            nyolcadik generációs játékkonzolok részeként. A konzolból 2019 decemberéig 106 millió példányt adtak el,
            ezzel a PlayStation 2 (155 millió) után minden idők második legkelendőbb otthoni videójáték-konzolja.
        </div>
        <div class="col-xs-12 col-sm-6 col-md-3 col-lg-2 col-xl-1 mr-3" style="border: 1px dotted;">
            A PlayStation 4 – Cell architektúráról átállva – egy az x86-64 utasításkészletre épülő AMD processzort
            használ. Az átállás célja a játékfejlesztés megkönnyítése, aminek reményében több fejlesztő fog játékot
            készíteni a konzolra. Ezen változásokon jól látható, hogy a Sony okult a PlayStation 3 fejlesztése, gyártása
            és megjelenése során felmerülő problémákból. Az egyéb fontosabb hardveres tulajdonságok közé tartozik a
            GDDR5 8 GB egységes memória, az elődhöz képest gyorsabb Blu-ray disc-meghajtó és az egyedi hang-, videó- és
            háttérfeladat-feldolgozó chipek.
        </div>
        <div class="col-xs-12 col-sm-6 col-md-3 col-lg-2 col-xl-1 mr-3" style="border: 1px dotted;">
            Az új kontrolleren lévő Share (megosztás) gombbal és az élőben streamelhető játékvideókkal a Sony a
            közösségi játékra is nagyobb hangsúlyt fog fektetni, mint tette azt korábban. Az új alkalmazások és
            szolgáltatások között kívánja elindítani a Sony a Gaikai felhő alapú játékszolgáltatást, amin letölthető
            tartalmak és játékok lesznek elérhetőek. A japán cég PlayStation App néven egy alkalmazást is megjelentett,
            ami segítségével a PS4 tulajdonosok az okostelefonjaikat és táblagépeiket második képernyőként
            használhatják.
        </div>
        <div class="col-xs-12 col-sm-6 col-md-3 col-lg-2 col-xl-1 mr-3" style="border: 1px dotted;">
            Mark Cerny, a konzol vezető tervezőjének elmondása szerint a Sony nyolcadik generációs konzoljának
            fejlesztését 2008-ban kezdték meg, kevesebb, mint két évvel a PlayStation 3 gyártási nehézségek miatt
            több hónappal elnapolt megjelenése után. A csúszás következtében a Sony konzolja közel egy év hátrányba
            került a Microsoft Xbox 360-nal szemben, amiből a PS3 megjelenéséig már közel 10 millió példányt adtak
            el. A PlayStation európai részlegének vezetője, Jim Ryan kijelentette, hogy a Sony nem kívánja
            megismételni e hibákat a PS3 utódjával is.
        </div>
        <div class="col-xs-12 col-sm-6 col-md-3 col-lg-2 col-xl-1 mr-3" style="border: 1px dotted;">
            2012-ben a Sony elkezdte kiszállítani az Orbis néven ismert, AMD Accelerated Processing Unit chipsettel
            meghajtott módosított számítógépekből álló fejlesztői csomagokat a videójáték-fejlesztők részére.
            2013 elején a Sony bejelentette, hogy 2013. február 20-án PlayStation Meeting 2013 néven rendezvényt fognak
            tartani New Yorkban, ahol a „PlayStation jövőjéről” fognak értekezni. A Sony ezen a rendezvényen
            jelentette be hivatalosan a PlayStation 4-et, bemutatták annak főbb hardveres tulajdonságait,
            illetve annak néhány új funkcióját, de a technikai demonstrációk mellett a fejlesztés alatt álló
            játékokból is mutattak képsorokat. 2013. június 10-én az Electronic Entertainment Expón a Sony további
            részleteket közölt a PS4-ről, többek között magát a konzolt is bemutatták.
        </div>
        <div class="col-xs-12 col-sm-6 col-md-3 col-lg-2 col-xl-1 mr-3" style="border: 1px dotted;">
            A cég 2013. augusztus 20-án a kölni Gamescom rendezvényen felfedte a konzol észak-amerikai, közép-amerikai,
            dél-amerikai, európai és ausztráliai megjelenési dátumát, illetve további információkat is közölt a
            rendszerrel kapcsolatban. A konzol 2013. november 15-én jelent meg az Amerikai Egyesült Államokban és
            Kanadában, amit 2013. november 29-én követett az ausztrál, az európai, az észak-amerikai, közép-amerikai és
            a dél-amerikai megjelenés. A PS4 várhatóan 2013 decemberében fog megjelenni Magyarországon, Dél-Koreában,
            Hongkongban, Tajvanon, Szingapúron, Malajziában, az Egyesült Arab Emírségekben, illetve Szaúd-Arábiában,
            megelőzvén a konzol 2014. február 22-i japán bemutatkozását.
        </div>
        <div class="col-xs-12 col-sm-6 col-md-3 col-lg-2 col-xl-1 mr-3" style="border: 1px dotted;">
            A konzol külső dizájnját nem mutatták be a februári sajtótájékoztatón, mivel az és számos egyéb
            specifikációja még nem volt véglegesítve, ám a gép több technikai részletét is bejelentették. A
            PlayStation 4 technológiai elemei viszonylag hasonlóak a személyi számítógépek hardvereivel. A
            hasonlóság eredményeként a fejlesztőknek várhatóan egyszerűbb és kevésbé lesz költséges játékot készíteniük
            a konzolra. A Sony a konzol külső dizájnját a 2013-as E3 alkalmával mutatta be.
        </div>
        <div class="col-xs-12 col-sm-6 col-md-3 col-lg-2 col-xl-1 mr-3" style="border: 1px dotted;">
            A PlayStation 4-et egy az AMD és a Sony által kifejlesztett félig-meddig egyedi gyorsított feldolgozó egység
            (APU) hajtja meg. Az APU egyetlen lapkán helyezkedik el, ami magába foglalja a központi feldolgozóegységet
            (CPU) és a grafikus feldolgozóegységet (GPU), valamint egyéb komponenseket, mint például a memóriavezérlőt
            vagy a videó dekódolót. A CPU két négy-négy független x86-64 magot tartalmazó egységből áll, amelyek az
            AMD megjelenés előtt álló Jaguar architektúrájára épülnek. A GPU 18 számítási egységből áll, amely
            elméleti teljesítménye 1,84 TFLOPS. Ezt a feldolgozási teljesítményt a grafikára, a fizika
            szimulációjára vagy ezek kombinációjára lehet felhasználni. A konzolban egy egyedi másodlagos chip is helyet
            kapott, amely a le és feltöltésekkel, valamint a szociális játékelemekkel kapcsolatos feladatokat
            kezeli. Ezeket a feladatokat zökkenőmentesen képes kezelni a játékok alatt a háttérben vagy, amíg a
            rendszer alvó üzemmódban van. Ugyan egyelőre nem sok tudható a PS4 hangképességeiről, azonban az ismert,
            hogy a konzolnak dedikált hardveres hangmodulja lesz, ami minimális külső erőforrásigény mellett támogatja a
            játék közbeni csevegést, illetve lehetőséget biztosít „nagyon nagy számú” MP3-folyam játékhangként való
            felhasználására.
        </div>
        <div class="col-xs-12 col-sm-6 col-md-3 col-lg-2 col-xl-1 mr-3" style="border: 1px dotted;">
            A PS4 8 GB GDDR5 egyesített rendszermemóriával van szerelve, amely maximum sávszélessége 176 GB/s. A
            memóriamennyiség tizenhatszor nagyobb, mint a PS3 esetében, ez várhatóan jelentős élettartamot biztosít a
            konzol számára. Az egységes memóriaarchitektúra lehetővé teszi, hogy a CPU és a GPU egy
            egységesített memóriához férjen hozzá, ezzel feleslegessé téve a különálló memóriakészleteket.
        </div>
        <div class="col-xs-12 col-sm-6 col-md-3 col-lg-2 col-xl-1 order-first mr-3" style="border: 1px dotted;">
            A konzol optikai meghajtója a Blu-ray lemezeket állandó szögsebesség mellett 6× sebességgel olvassa, amely
            maximum 27 MB/s olvasási sebességet jelent, ami jelentős előrelépés a PS3 2× sebesség mellett elért 9MB/s
            teljesítményéhez képest. A Sony PlayGo stratégiájának részeként a PS4-ben van egy hardveres menet
            közbeni Zlib dekompressziós modul, fokozva az optikai meghajtó teljesítményét, amely nagyobb valósidejű
            sávszélességet tesz lehetővé. Ezzel egyidejűleg a konzol folyamatosan adatot gyorsítótáraz a merevlemezre,
            illetve még akkor is puffereli a beolvasatlan adatokat, ha a játék nem is használja aktívan az optikai
            meghajtót. Annak ellenére, hogy a gép támogatja a 4K felbontású fényképek és videók megjelenítését, a
            rendszer várhatóan nem lesz képes a játékok 1080p feletti renderelésére. A konzolban egy szabadon
            bővíthető 500 GB-os merevlemez is helyet kapott.
        </div>
    </div>
    <!--
        Előkészületek:

        A hobbijához kötődően keressen 10 db bekezdésnyi szöveget az Interneten!
        Autómárka rövid leírása, focicsapat bemutatása, filmek rövid ismertetője, bármi.
        
        pld: 
        Bükk - az Északi-középhegységben található földrajzi középtáj, Magyarország legnagyobb átlagmagasságú, barlangokban bővelkedő karszthegysége. Középső területe 1977 óta nemzeti park (Bükki Nemzeti Park). Nevét leggyakoribb fájáról, a bükkről (Fagus sylvatica) kapta. Az Északi-középhegység egyetlen olyan hegysége, amely nem vulkanikus eredetű. A Bükk-vidéken található Magyarország legnagyobb összefüggő erdőterülete, közel 100 000 hektár.
    -->
</body>

</html>